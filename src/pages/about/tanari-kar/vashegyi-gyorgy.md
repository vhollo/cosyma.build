---
title: Vashegyi György
folder: about
layout: $layouts/Timeline.astro
image:
  src: about/vashegyi-gyorgy.jpg
  hero: true
  preview: true
subtitle: „Zene és notáció”
---
Vashegyi Györgyöt a régi zene kiemelkedő szakértõjeként és kiváló interpretálójaként tartja számon a magyar zenei élet. 1998-ban jelent meg első lemeze a Hungaroton lemezkiadónál, ahol azóta több világpremier (first recording) lemezt készített (Kraus, Istvánffy, Charpentier, Tunder és Tartini mûveibõl), melyek a hazai és a nemzetközi piacon egyaránt kaphatóak. Ezeken kívül több, koncertfelvételeket tartalmazó CD-je is megjelent (Purcell, Mozart, Haydn és Bach műveiből). Nevéhez fűződik két kiváló régi zene együttes a PURCELL Kórus és az ORFEO Zenekarmegalapítása is, amelyek Magyarország egyedülálló régi zenei specialistáivá váltak: repertoárjuk gerincét a Gesualdotól Mozartig terjedõ periódus zenéje alkotja, de számos alkalommal megszólaltatnak későbbi kompozíciókat is.

* Vashegyi György 1970-ben született Budapesten és zenei tanulmányait hangszeres zenészként kezdte: hegedû-, furulya-, oboa- (később barokk oboa-) és csembaló tanulmányokat folytatott. 16 évesen vezényelte elsõ hangversenyét és már 18 éves korában felvételt nyert a Budapesti Liszt Ferenc Zeneművészeti Főiskola karmesterképző szakára, ahol Lukács Ervin tanítványaként végzett 1993-ban, kiváló eredménnyel.
* Budapesti diplomahangversenyén Mozart Die Zauberflöte-jét adta elő koncertszerűen, operai bemutatkozásakor pedig Gluck Orfeo-ját (Derek Lee Ragin címszereplésével) vezényelte a Budapesti Kamaraoperában. Később ugyanitt karmestere volt Monteverdi Il Ballo delle Ingrate és Il Combattimento di Tancredi e Clorinda illetve Mozart Die Zauberflöte c. mûvei színpadra állításának is. (A 1994/95-ös szezonban sikeres vendégszerepléseken vett részt a Budapesti Kamaraopera Gluck Orfeo-produkciójával Franciaországban, Svájcban és Luxembourg-ban.)
* Több alkalommal részt vett John Eliot Gardiner és Helmuth Rilling karmester mesterkurzusain; 1994 és 1997 között John Toll posztgraduális continuo-növendéke volt a Drezdai Régi Zenei Akadémián. (Ugyanitt kamarazenét is tanult Jaap ter Linden és Simon Standage irányításával.). 1992 óta a Liszt Ferenc Zeneművészeti Egyetem continuo-tanára, 1995 és 1997 között barokk előadói gyakorlatot is tanított a Egyetem zenetudományi szakán.
* 1990-ben Budapesten megalapította a már fent említett PURCELL Kórust az angol barokk szerzõ Dido & Aeneas c. operájának koncertszerű előadására, majd egy évvel késõbb létrehozta a szintén budapesti székhelyű ORFEO Zenekart is, amely nevét Monteverdi L'Orfeo-jának elsõ teljes magyarországi előadása után vette fel. E két együttessel sikeres koncertsorozatokat adott Ausztriában - Toujours Mozart - Fesztivál, Bécs és Salzburg 2004, 2005), Németországban (Dresden, Festspiele 1993) Franciaországban (többek között - Festival d'Art Sacré, Paris - 1995, - Festival Périgord Noir - 2001), Svájcban, Belgiumban (Namur, - EUROPALIA - 1999), Luxembourg-ban, Izraelben (- Rishon LeZion Spring Festival - 2001), Olaszországban és Dél-Amerikában.
* Vashegyi György e két együttessel ma autentikus megszólaltatója a régi zenei kompozícióknak, az ő vezénylete alatt több ízben hazai -ősbemutatók - születtek korabeli hangszereken. Néhány példa ezek közül: Mozart Requiem-je (1998. november 4-én az - Emlékezés és tiszteletadás ünnepe - alkalmából a budapesti Szent István Bazilikában) és Così fan tutte-ja (1999 nyarán magyarországi operaszínpadon elsõként korabeli hangszerekkel), Brahms: Ein deutsches Requiem-je (1999. november 4-én a Zeneakadémián), Bach Máté-passió-ja (2000. április 6-án a Zeneakadémián, Magyarországon elsõ alkalommal teljes egészében korabeli hangszereken), Handel Theodora-ja (2004. november 7-én a Zeneakadémián), Haydn Teremtés-e (2005. április 24-én a Zeneakadémián). Sok koncertjéből készült TV és Rádió felvétel.
* A kezdő év, 1998 óta állandó résztvevői a Fertőd-Eszterházán szeptemberben rendezett historikus Haydn-Fesztiválnak; ennek keretében Joseph Haydn számos jelentõs kompozícióját - miséit, más egyházi műveit, szimfóniáit és versenyműveit - Magyarországon első ízben adták elõ korabeli hangszereken. (2004 szeptemberében a Purcell Kórust - a Capella Savaria kíséretében - Nicholas McGegan vezényelte e fesztiválon.)
* Az Orfeo Zenekar és Vashegyi György saját koncertsorozatán 2002 és 2007 között Haydn elsõ 80 szimfóniáját is megszólaltatja az Esterházy-Kastélyban (a 18. század óta első ízben korabeli hangszereken) azzal a hangszeres létszámmal, mellyel Haydn Eszterházán évtizedeken át ugyanebben a teremben adott kocerteket.
* Vashegyi György szívesen dolgozik más zenekarokkal, vendégkarmesterként rendszeresen fellép itthon és külföldön egyaránt. Kocsis Zoltán meghívására 2002 márciusában mutatkozott be a Nemzeti Filharmonikus Zenekar élén. Számos kiváló hazai és külföldi, historikus és - modern - hangszeres, szimfonikus és kamarazenekart dirigált (Concerto Armonico, Capella Savaria, Musica Aeterna, Nemzeti Filharmonikus Zenekar, Magyar Rádió és Televízió Szimfonikus Zenekara, Budapesti Filharmóniai Társaság Zenekara, Kolozsvári Filharmonikus Zenekar, MÁV Szimfonikus Zenekar, Miskolci Szimfonikus Zenekar, Danubia Szimfonikus Zenekar, Dohnányi Ernõ Ifjúsági Szimfonikus Zenekar, Prágai Kamarazenekar, Budapesti Vonósok, Erdõdy Kamarazenekar, stb.).
* Számos világhírű énekes és hangszeres szólistával (többek között: Derek Lee Ragin, David Cordier, Paolo Gavanelli, Jevgenyij Nyesztyerenko, Simon Standage, Malcolm Bilson, Zvi Meniker, Sergiu Luca, John Toll, Nigel North) dolgozott együtt.
* Az opera műfaja is igen meghatározó Vashegyi György munkájában, 1998 decemberében a kolozsvári Magyar Operában Mozart Idomeneo-jának romániai premierjét dirigálta, 1999 és 2000 májusában a MÁV Szimfonikus Zenekar, illetve a Magyar Rádió és Televízió Szimfonikus Zenekara élén Gyöngyösi Levente A gólyakalifa c. operájának koncertszerű ősbemutatóját vezényelte Budapesten (késõbb az opera 2005-ös Állami Operaházbeli színpadra állításának is karmestere volt). 2000 augusztusában debütált a budapesti Állami Operaházban Haydn L'infedeltà delusa c. operájával (az Orfeo Zenekar élén): ez volt az első régi hangszeres operaelőadás az Operaház történetében. s a 2001/2002-es szezonban az Állami Operaház Così fan tutte- és Figaro-produkciójának is karmestere volt. 2002 nyarán az Operafesztivál keretében Mozart Szöktetés-ének új színpadraállítását vezényelte, s a 2003/2004-as évadban Mozart operáit (Szöktetés, Così fan tutte, Figaro, Titusz kegyelme) és Verdi Don Carlos-át dirigálta az Operaházban illetve az Erkel Színházban. 2004 nyarán (a Prágai Kamarazenekar élén) sikeres Mozart-hangversenyeket vezényelt a Würzburgi Mozart Ünnep és a Rheingau Fesztivál keretében.
* 2005-ben Vashegyi Györgyöt és együtteseit kérték fel Magyarország első számú kulturális központjában, a Művészetek Palotájában (www.mupa.hu) működő Fesztivál Színház megnyitó előadására, melynek alkalmából az operaműfaj mérföldkövének számító művet: Monteverdi: L'Orfeo c. operáját mutatták be nagy sikerrel. Ugyancsak ezen a színpadon mutatták be: Charpentier: Actéon címû darabját és az angol színpadi zene elsõ nagy kompozícióját: Purcell: Dido&Aeneas című operáját is. Mindkettő egyfelvonásos opera rendezésében és előadásában is egyedülállónak mondható.