---
title: Seres Gerda
folder: about
layout: $layouts/Timeline.astro
image:
  src: seres-gerda.jpg
  hero: true
  preview: true
subtitle: „Sajtó és karmester”
---
A Szegedi Tudományegyetem magyar nyelv és irodalom-kommunikáció szakán végzett. Egyetemi évei alatt interjúkat készített a **Taps színészmagazin**nak, majd 2005-től a Danubius rádió **Hidak** című, esélyegyenlőségi témákat feldolgozó, éjszakai beszélgetős műsorának volt szerkesztő-műsorvezetője. 

2006-ban tett egy rövid kitérőt a **Duna televízió** online felületéhez, de pár hónap elteltével az **InfoRádió**hoz szerződött. 13 évig dolgozott eleinte belpolitikai riporterként, majd műsorvezetőként és kulturális rovatvezetőként. Munkáját 2014-ben **Junior Príma Díj**jal ismerték el. 

Dolgozott a rádió színházi műsorába, készített portrébeszélgetéseket és az Aréna című műsor kulturális témájú interjúit. Közben írt folyóiratokba is (Lyukasóra, Müpa Magazin, Országút), és színházi kritikákat publikált a Színház folyóirat online felületén. 

2019 óta vezeti a Magyar Színházi Társaság **Jó kérdés** című beszélgetős sorozatát, és rendszeresen moderál kulturális sajtóeseményeket. 2020 óta a Magyar Művészeti Akadémia ösztöndíjasa, színháztörténeti kutatásában az 1960-70-es évek magyar ősbemutatóinak társadalomkritikai vonatkozásait vizsgálja.

2019-től dolgozik a **Kultúra.hu** újságírójaként, ahol egy évig főszerkesztő-helyettesi feladatokat is vállalt.