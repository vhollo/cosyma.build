---
title: Erdei Péter
folder: about
layout: $layouts/Timeline.astro
image:
  src: erdei-peter.jpg
  hero: true
  preview: true
subtitle: Karvezetés
---
Debrecenben született, 1944. december 8-án. A Zeneművészeti Főiskolát 1963 és 1968 között végezte, diplomáját 1968-ban szerezte a Liszt Ferenc Zeneakadémián. Vásárhelyi Zoltán, Párkai István és Bárdos Lajos tanítványa volt. 1968 és 1972 között az USA-ban a wellesleyi Kodály Musical Training Institute (Boston, USA) társalapítója és tanára.

A budapesti Liszt Ferenc Zeneművészeti Egyetem egyetemi docense 1973-tól 2003-ig. 1972-1973-ban a Zeneművészeti Főiskola debreceni tagozatán tanít, a debreceni Kodály Kórus helyettes karnagya, később vezető karnagya 1983-1985 és 1998-2000 között, valamint 2003-tól 2006-ig. 1973-tól a budapesti Zeneművészeti Főiskola karvezetés tanára. 1974-től 1990-ig és 1994-től 2008 augusztusáig a kecskeméti Kodály Zoltán Zenepedagógiai Intézet főigazgatója. 1990-től 1992-ig a Magyar Rádió és TV Énekkarának karnagya. 1976-tól 2005-ig a Kecskeméti Pedagógus Énekkar karnagya. Az Ifjúsági Világkórus karnagya 2000-ben.

Számos kortárs magyar kórusmű bemutatójának rádió- és CD-felvételén működött közre, számos díjban és elismerésben részesült e tevékenységéért. Vezényelt, mesterkurzusokat és előadásokat tartott Nagy-Britanniában, Norvégiában, Kanadában, USA-ban, Ausztráliában, Koreában, Olaszországban, Görögországban. Gyakran kérik fel nemzetközi fesztiválok és versenyek zsűrijében való részvételre. A Capital University (Colombus, Ohio, USA) díszdoktora.

### Elismerései
* Liszt Ferenc-díj (1992)
* Katona József-díj (1994)
* Kodály Intézetért Díj (1994)
* Bács-Kiskun Megye Művészeti Díja (1996)
* Trefort Ágoston-díj (2001)
* Pro Renovanda-díj (2004)
* Kecskemét Felsőktatásáért és Tudományos Életéért Díj (2007)
* Kodály Intézetért Díj (2008)
* Bartók Béla - Pásztory Ditta-díj (2009)
* A Magyar Köztársaság Érdemes Művésze Díj (2010)
* Életmű-díj - KÓTA (2019)
* Kodály Zoltán-díj (2019)
* Fábry Zoltán-díj (2020)
* Magyarország Kiváló Művésze Díj (2020)
 