---
title: Dr. Gyimesi László
folder: about
layout: $layouts/Page.astro
image:
  src: about/gyimesi-laszlo.jpg
  hero: true
  preview: true
subtitle: „Jogok és kötelezettségek”
---
Dr. Gyimesi László született Budapesten 1952-ben. Nős, két gyerek, három unoka. Zenészként végzett a Bartók Béla Zeneművészeti Szakközépiskolában, majd 1982-ig belföldön és külföldön dolgozott a könnyűzene világában. 1982-től dolgozott a Művészeti Szakszervezetek Szövetségénél.

1988-ban igazgatásszervezői oklevelet szerzett az Államigazgatási Főiskolán, 2001-ben a Pécsi Tudományegyetemen végzett jogászként, szakdolgozatát a szerzői jogi közös jogkezelés témájából írta. 2019-ben jogászként master fokozatú végzettséget is szerzett munkajogi szakjogászként.

1989\. április 26. óta megszakítás nélkül töltötte be 2019-ig a Magyar Zeneművészek és Táncművészek Szakszervezete főtitkári tisztséget. 

1994-től egyidejűleg tölti be a Művészeti Szakszervezetek Szövetségének elnöki tisztségét, illetve 1997-től ezzel együttesen ellátta a Művészeti Szakszervezetek Szövetsége Előadóművészi Jogvédő Irodájának elnöki teendőit is. 

A 2012-ben önálló egyesületté alakult Előadóművészi Jogvédő Iroda Egyesület alapító elnöke, e tisztségre több ízben választották meg és jelenleg is azt betölti. 

1989-től megszakítás nélkül képviseli a zenész szakszervezetet a FIM Zenészek Nemzetközi Szövetsége, több mint 60 ország zenész szakszervezeteit tömörítő világszervezet végrehajtó bizottságában. Évek óta részt vesz, több, az előadóművészek jogaival foglalkozó nemzetközi szervezet munkájában. 

Ezek mellett, többek között, tagja a Szerzői Jogi Szakértő Testületnek. 

2019\. áprilisától a Magyar Zeneművészek és Táncművészek Szakszervezete alelnöke lett. Számos, az előadóművészeket érintő jogszabály kezdeményezője, előkészítője, munkáját Bánffy Miklós-díjjal és az általa vezetett szakszervezetet a Nemzetközi Zenei Tanács „Zenei jogokért” elismeréssel honorálta.