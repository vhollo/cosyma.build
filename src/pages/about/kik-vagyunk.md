---
date: 0000-02-01
title: Kik vagyunk?
folder: about
layout: $layouts/Page.astro
summary: A Symphonia Hungarica a magyar zenekultúra, azon belül is a magyar zenekari kultúra felvirágoztatását elősegítendő jött létre. Újszerű, speciálisan kompakt szemléletével a magyar zenekari kultúra egészének működésére és fejlődésére kíván javaslatokat tenni és azok megvalósításában szerepet vállalni.
---
Működésének fontos eleme és célja, hogy a magyar zenekari kultúra jövőjét egy szélesebb összefüggésrendszerben lássa és láttassa, illetve annak eredményeképpen tágabb, Kárpát-medencei léptékben gondolkodva, egyfajta magyar történelmi, földrajzi és kulturális összekapcsolódás eredményeképpen valósítsa azt meg.

Tevékenységét 2021 szeptemberében karmesterképző programjával, a Karmesteri Kollégiummal kezdte, mely komplex látásmódjával fiatal dirigenseknek igyekszik olyan tapasztalati tudást átadni, amelynek segítségével sikeresen építhető fel egy nagyívű karmesteri karrier.

A Symphonia Hungarica Karmesteri Kollégiuma emellett kiemelt figyelmet fordít arra, hogy széles nyilvánosságot biztosítson az Ifjú Maestroknak mind a közösségi média, mind pedig a szakmai kapcsolattartás terén. (Aktív honlap, saját YouTube-csatorna, állandóan frissülő facebook-fiók, személyre szabott LinkedIn-oldal)

A Symphonia Hungarica eszmei kitalálója, szakmai koncepciójának és szerkezeti felépítésének kidolgozója, illetve a program szakmai-művészeti vezetője Hamar Zsolt, Liszt-díjas karmester, Érdemes Művész.

A Symphonia Hungarica tevékenységét a Nemzeti Kulturális Alap támogatásával, a Kárpát-medencei Tehetségkutató Nonprofit Korlátolt Felelősségű Társaság szervezeti oltalma alatt végzi.